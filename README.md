---
description: 5th Internet Edition - William Shotts
---

# The Linux Command Line

ဒီစာအုပ်ဟာ `CC-BY-NC-ND-3.0` License နဲ့ဖြစ်နေတဲ့အတွက် ဒီအတိုင်းဘာသာပြန်ခွင့်မရှိပါဘူး \( No Derivative နဲ့ငြိနေတာကို \) ။ အဲ့တာကြောင့် [http://linuxcommand.org/lc3\_translations.php](http://linuxcommand.org/lc3_translations.php) ကအတိုင်း မူရင်း စာရေးသူဆီ email နဲ့ခွင့်ပြုချက်တောင်းပြီး ဘာသာပြန်ဖို့ စီစဥ်ခဲ့ပါတယ်။

အစကတော့ စာရေးဟန်နဲ့ ရေးဖို့ စဉ်းစားခဲ့ပေမယ်ံ့ စကားပြောဟန်က ပိုပြီး နားလည်လွယ်တယ်လို့ ယူဆတဲ့အတွက် စကားပြောဟန်နဲ့ပဲ ဘာသာပြန်သွားမှာဖြစ်ပါတယ်။ တချို့ မြန်မာမှုပြုရခက် \( ကျွန်တော် မပြန်တတ် \) တဲ့ စကားလုံးတွေကို ဒီအတိုင်း technical term အတိုင်း သုံးသွားမှာဖြစ်ပါတယ်။



သီးခြားသတ်မှတ်ထားတာမျိူးမရှိရင် ဒီစာအုပ်ဟာ Creative Commons Attribution-Non-commercial, No Derivative Works 3.0 United States လိုင်စင်အောက်မှာ မှတ်ပုံတင်ထားပါတယ်။ လိုင်စင်ကို ကြည့်ချင်ရင် [Creative Common website](https://creativecommons.org/licenses/by-nc-nd/3.0/) မှာ \( ဒါမှမဟုတ် \) Creative Commons, PO Box 1866, Mountain View, CA 94042. ဆီကို စာပို့ပြီးတော့ ကြည့်လို့ရပါတယ်။

No Starch Press ကနေပြီး ပုံနှိပ်ထားတဲ့ ပုံနှိပ်စာအုပ်လည်း ရှိတယ်။ ပုံနှိပ်စာအုပ်ကို စာအုပ်ဆိုင်တွေမှာ ဝယ်လို့ရပါတယ်။ ပြီးတော့တခြား Electronic Format တွေနဲ့လည်း ထုတ်ထားတာ ရှိတယ်။ အဲ့ဒါတွေကို [https://www.nostarch.com/](https://www.nostarch.com/) မှာ ကြည့်လို့ရပါတယ်။

Linux® ဆိုတာ Linus Torvalds ရဲ့ မှတ်ပုံတင်ထားတဲ့ အမှတ်တံဆိပ်တစ်ခုဖြစ်ပါတယ်။ အဲ့ဒီလိုပဲ စညအုပ်ထဲမှာပါတဲ့ တခြား တံဆိပ်တွေလည်း သူတို့ရဲ့ ပိုင်ရှင်ဆီမှာပဲ မူပိုင်ခွင့်ရှိပါတယ်။

ဒီစာအုပ်ဟာ မူရင်း LinuxCommand.org ရဲ့ အစိတ်အပိုင်းတစ်ခုပါ။ အဲ့မှာ လူတွေကို Linux ပြောင်းသုံးတဲ့အခါ ကူညီနိုင်ဖို့ Linux နဲ့ပတ်သတ်တာတွေကို တင်ထားပါတယ်။ အဲ့ဒီ LinuxCommand.org project ကို [https://linuxcommand.org](https://linuxcommand.org) မှာ သွားကြည့်လို့ရပါတယ်။



