# ဘာလို့ GNU/Linux လို့မခေါ်တာလဲ

တစ်ချို့နေရာမှာဆိုရင် Linux OS ကို GNU/Linux OS လို့ခေါ်တာပိုပြီးတော့ မှန်ပါတယ်။ ဒါပေမယ့် အဓိကပြဿနာက Linux ခေါ်ဖို့ ပြည့်စုံတဲ့နာမည် တိတိကျကျမရှိတာပဲ။ ဘာလို့ဆိုတော့ Linux ကို နယ်ပယ်မျိုးစုံးက လူအများကြီးက စုပေါင်းပြီး develop လုပ်ထားလို့ပါ။ နည်းပညာရှုထောင့်ကဆိုရင်တော့ Linux ဆိုတာက OS ရဲ့ kernel နာမည်တစ်ခုပါပဲ၊ အဲ့ထက်မပိုပါဘူး။ kernel က OS တစ်ခုခု အလုပ်လုပ်ဖို့ အလွန်အရေးပါပါတယ်။ ဒါပေမယ့် သူ့ချည်းနဲ့လည်း OS တစ်ခုမဖြစ်ပြန်ဘူး။

Free Software Foundation ရဲ့တည်ထောင်သူ၊ GNU project ကိုစခဲ့သူ၊ GNU C Compiler \( gcc \) ကို စရေးတဲ့သူ၊ GNU General Public License၊ စသည်ဖြင့် အများကြီး၊ အများကြီး လုပ်ခဲ့တဲ့သူတစ်ယောက် ... သူကတော့ Linux ကို "GNU/Linux" လို့ခေါ်စေချင်တယ်။ အဲ့ဒါမှ GNU project ရဲ့အရေးပါတဲ့ ကူညီထောက်ပံ့မှုတွေကို ထင်ဟပ်စေမှာလေ။ _\( He insists that you call it “GNU/Linux” to prop- erly reflect the contributions of the GNU Project - translation not sure \)_ GNU project အနေနဲ့ Linux kernel မှာ အများကြီး ကူညီခဲ့တာမှန်ပါတယ်၊ အသိအမှတ်လည်း ပြုသင့်ပါတယ်။ ဒါပေမယ့် "GNU/Linux" ဆိုပြီး နာမည်မှာသွားထည့်တာကတော့ kernel ကို အများကြီး contribute လုပ်ထားတဲ့ အပြင်လူတစ်ယောက်အတွက် ဘယ်တရားပါ့မလဲ။ ကျွန်တော့်အမြင်ကတော့ "Linux/GNU" လို့ခေါ်တာပိုပြီး မှန်မယ်ထင်တယ်။ ဘာလို့ဆို kernel ကအရင် စ \( boot တက် \) ပြီးမှ ကျန်တာတွေက သူ့အပေါ်မှာ run တာလေ။

အများစုသုံးကြတဲ့ အခေါ်အဝေါ်အရဆိုရင် Linux ဆိုတာ kernel နဲ့ တခြား free and open-source အစိတ်အပိုင်း အားလုံး \( GNU သက်သက်မဟုတ် \) အစုအဝေးကို ရည်ညွှန်းပါတယ်။ ပြီးတော့ OS ဈေးကွက်၊ နယ်ပယ်မှာလည်း  DOS, Windows, macOS, Solaris, Irix, AIX တို့လို စကားလုံးတစ်ခုတည်းပါတဲ့ နာမည်ကို ပိုသဘောကျကြတယ်ဆိုတော့ ကျွန်တော်လည်း အဲ့အတိုင်းပဲ \( Linux လို့ \) သုံးသွားမှာပါ။ ဒါပေမယ့် စာဖတ်သူက "GNU/Linux" လို့ ခေါ်ချင်တယ်ဆိုလည်း စိတ်ထဲကနေပဲ "Linux" နေရာမှာ "GNU/Linux" လို့ပြောင်းပြီး ဖတ်သွားလိုက်ပါ။ ဘာမှမဖြစ်ပါဘူး။

